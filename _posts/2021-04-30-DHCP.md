# DHCP Nedir?
Cihazlara IP ataması yapan bu sistem internet bağlantıları için yol gösterici kurallar ve süreçler oluşturan bir protokoldür. Çalışma şekli olarak her cihaz için aynı mantık işler. DHCP sayesinde dinamik olarak IP adresi alan bir bilgisayar internette etkin rol alabilmektedir. DHCP'den IP adresi almak isteyen cihazlar DHCP sunucusuna giderler ve orada başka IP'ler ile çakışmadan kendi IP adresini alabilmektedir. Aynı zamanda farklı bir ağa bağlanmak isteyen bir cihazın, ağdaki Modem/Router'ın Default Gateway sayesinde DHCP yardımıyla bağlanabilmektedir.

## Kullanım Alanları
DHCP Server'lar ağda internete bağlanmak isteyen cihazlara IP adresi vermek için depo oluşturmuş ağdaki bir makinedir ve bir aynı ağdaki bilgisayarların farklı IP adresleri almasını sağlamaktadır. Aynı zamanda ağa bağlanan cihazın Subnet Mask'ının da belirlenmesini sağlamaktadır. Özellikle büyük çaplı ağlarda DHCP ile yapılandırma hem daha kolaydır hem de daha çok güvenilirdir, avantajlıdır.

## DHCP Başlık Bilgisi
![DHCP-header1-1-1024x549](https://user-images.githubusercontent.com/55113204/116402636-5522a900-a835-11eb-8deb-721af547ed74.png)

Opcode : Burası 8 bitlik alandır. Burada BOOT (önyükleme) isteği ve cevabı dönmektedir.
Hardware Type: 8 bitlik alandır. Ethernet, IEEE 802, ARCNET, LocalNet, LocalTalk, SMDS, Asenkron İletim Modu, ATM, Fiber Kanal, Frame Bayrağı, ISO 7816-3 üzerinden IP ve ARP istekleri, IPSec ve ARPSec tüneli, 	Wiegand Interface, Saf IP, MAPOS gibi hizmetleri sağlamaktadır.
Hardware address length: 8 bitlik alandır. 
Hop Count: 8 bitlik alandır. Bu alan relay agent (farklı subnette bulunan DHCP server üzerinden kendi subnetinizi dağıtım fırsatı veren servis) için kullanılır. 
Transaction ID: 32 bittir. Client (istemci) ile Server (sunucu) arasında mesajları ve ilişkiyi sağlamak için client tarafından seçilen rastgele sayılardır.
Number of seconds: 16 bitlik alandır. Client'ın bir adres edinmesi ve yenileme işlemine başlamasından bu yana geçen süreye denir.
Flags: 16 bitlik alandır. RFC 1542'e göre DHCP ve BOOTP Arasında Birlikte Çalışma belirlenmiştir.
Client IP Address: 32 bitlik alandır ve İstemcinin IP adresidir.
Your IP Address: 32 bitlik alandır ve sizin IP adresinizdir.
Server IP Address: 32 bitlik alandır ve sunucunun IP adresidir.
Gateway IP Address: 32 bitlik alandır. Bağlantının kurulduğu çıkış yolunun yani gatewayin IP adresidir.
Client hardware Address: 16 bitlik alandır. Burasının adresi client'ın interface adresidir. 
Server hostname: 16 bitlik alandır.
Boot filename: 128 bitlik alandır.
Options : Buranın uzunluğu değişkendir ve etiketli parametrelerin bir listesinden oluşmaktadır.

## DHCP Çalışma Mantığı
DHCP'nin en güzel çalışma şekli dinamik olmasıdır. Tek bir IP adresi veya da belirli bir IP adresine bağlı olmaksızın bir havuzdan yani çoğu bilgisayara atanmış bir subnetten (alt ağ) kullanılabilir bir IP atar. DHCP'nin aslında bir IP adresi ataması demek ona belirli bir süre için IP adresi kiralar demektir. Default olarak bu 5 günlük bir süredir. Şu şekilde çalışır. Öncelikle internete bağlanmak için cihazınızın internetini açın daha sonra burada bulunduğunuz ağ DHCP'nizden bir IP adresi ister. Bu isteğe discover mesaj denir. DHCP server bu istek üzerine cihaza bir IP adresi kiralar,verir. Buna DHCP offer mesajı denmektedir. Cihaz (client) gelen ilk teklif mesajındaki IP adresini kabul eder ve bunu kabul ettiğinden dolayı bu IP adresini doğrulamak adına DHCP request mesajı olarak yanıt vermektedir. Daha sonra DHCP sizin yeni IP adresinizi ve diğer yapılandırma işlemlerinizi ağ sunucularınızda güncelleme yapmaktadır. Bunuun sonucunda da dönen mesaja DHCP Ack mesajı denmektedir. Son olarakta cihazınız bu IP adresinizi kiralama süresinizce kabul etmeketedir. Bu kiralama süresi bittiğinde DHCP server otomatik olarak aynı yöntemlerle cihaza yeni bir IP adersi atmaktadır. 
Aşağıdaki görsellde de bu anlattığımız bu mantığı destekleyen görsel bulunmaktadır.
![csg68-01-how-dhcp-works](https://user-images.githubusercontent.com/55113204/116412325-3d502280-a83f-11eb-8348-63df50da770c.png)

## DHCP için kullanılan Portlar
DHCP relay ve DHCP proxy için router üzerinden yönlendirilen paketlerin DHCP servera ulaşması için UDP'nin hep source adresi hem destination adresi için 67. port kullanılmaktadır. Clientten servera giden paketler için 67. port kullanılırken Serverdan Clienta gidebilmek içinde 68. port kullanılmaktadır. 
![Ekran Alıntısı](https://user-images.githubusercontent.com/55113204/116414428-201c5380-a841-11eb-9dd2-2aaaa75d8ae1.PNG)
 
## DHCP Discover, Offer, Request, ACK Mesajları
### DHCP Discover Mesajı
Bir server clienttan DHCP discover mesajı aldığı zaman ilk olarak client için bir ağ adresi seçimi yapar. Eğer mevcut olarak bir adres yoksa server durumu sistem yöneticisine bildirir. Yada adres mevcutsa şu şekilde adımlar izlenmektedir.
1- Clienttın mevcut olarak bağlantıda kayıtlı olduğu adresi verebilir, 
2- Clientın önceki adresi olan yani süresi dolmuş IP adresi veya serbest olarak IP havuzuna bırakılmış IP adresi hala duruyorsa bu verilebilir, 
3- Clientın istediği bir IP adresi hala geçerli ise ve başka bir cihaza verilmemiş ise bu IP adresi tahsis edilebilir,
4- Son olarakta Serverın belirlediği kullanılabilen bir IP adresi subnetine veya relay agenta göre verilebilmektedir.

DHCP Discovery mesajından sonra server clienta bir DHCP offer mesajı ile cevap vermektedir.

### DHCP Offer Mesajı
Burada hangi serverın client tarafından seçilip bu isteği aldığına bakılmaksızın bu sunucular tek tip dönüş yanıtı sağlamak amacıyla birden çok DHCP server clienta dönüş yapmaktadır. Dönüş mesajında clientın network adresini ve clientın IP adresini ne kadar süreyle kiralanacağı bilgisini taşımaktadır. Sistemde birden fazla DHCP server bulunma ihtimali vardır. Bu sebeple clienta en hızlı dönüş yapan server clienta IP adresi verebilmektedir. Bundan dolayı bu mesajda kendisini de tanıtmalıdır. Bu tanıtma Target IP Address (henüz belli olmadığı için değer 0.0.0.0'dır), Target MAC Address (client MAC adresi), Source IP Address (DHCP server IP adresi), Source MAC Address (DHCP server MAC adresi) bilgilerini de içermelidir. 

### DHCP Request Mesajı
Bu mesaj DHCP Offer mesajına karşılık olarak yayınlanan mesajdır. Client bu mesaj ile aynı subnette kullanılabilir bir DHCP server olduğunu anlar. Bundan dolayı serverdan kendisi için kullanabileceği bir IP adresi de içeren network yapılandırılmasına sahip olan verileri ister. Burada IP adresini aldığını ve kullanacağını bildiren client, serverlara ben bu IP adresini aldım demek adına bir broadcast mesajı yollayarak diğer IP atamak isteyen serverlarla bağlantısını bitirir. Clientın IP isteğine birden çok server dönüş yapmış ise diğer serverlara başka bir serverla anlaştığını bildiren bir mesaj sonrası serverlar, network yapılandırma verilerini dahili olarak depolamaktadır. 

### DHCP Acknowledgement Mesajı
Clienttan Request mesajıyla dönüş alan bir DHCP server artık ona bir IP adresi verecek sunucu olduğunu anlamaktadır. Bundan dolayı DHCP server, clientın bilgilerini kayıt ederek ona bir IP adresi, subnet mask, DNS server IP adresi veya adresleri, Default gateway ve kiralama süresinin olduğu bir mesajla dönüş yapmaktadır. 



